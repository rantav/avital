---
title:        הפלמח
mp3-url:      "/assets/audio/avital25 הפלמח.mp3"
photo-url:    "/assets/img/avital25.jpg"
photo-caption: סמל הפלמ״ח
season:       2
episode:      6
episode-type: full
explicit:     "no"
block:        "no"
layout: podcast
excerpt_separator: <!--more-->
---

<!--more-->
אנחנו כשהיינו בגדנ"ע עוד, הם לקחו על עצמם לאמן אותנו. זה חלק מהעסק. יש לנו פה ביגור... יש מגדל מים, ששמה מגיעים המים של יגור, ששואבים מהבאר ומגיעים המים והולכים אחר כך ליגור. הייתה אחת בשם כרמלה, שהייתה ממ"כפית [מפקדת כיתה]. והם עשו כל מיני תרגילים. אחד מהתרגילים שלהם היה לעלות לבריכה, למתוח חבל משמה הצידה, ולרדת... לפצץ כאילו משהו... פעולה שמפוצצים ואז יורדים באומגה.

אז, היום מתחת לבניין הזה יש מבנה, זה ספרייה ומוזיאון וכולי. אז עוד לא היה. מתחת למגדל היו סלעים וגדר תיל. כשעשו את התרגיל הזה לבנות... הן היו צריכות לעלות למעלה לבריכה, לפצץ משהו, ואז לרדת באומגה בחבל. והראשונה שהובילה זאת הייתה הממ"כפית, כרמלה. היא אחר כך התפרסמה מאוד בארץ, התחתנה עם האח של פרס. ובקיצור, היא מתחילה לרדת ב... מפוצצת, מתחילה לרדת באומגה. באיזשהו שלב – אני לא יודע איך ומדוע, או שהיד לא תפסה נכון או שאני לא יודע מה – האומגה עפה מהחבל והיא נפלה מכל הגובה הזה לסלעים ולגדר תיל שם. ונגמר בשריטות בלבד. איך ש... איכשהו אני לא יודע. זאת עובדה.

במקביל, הבנים בפלמ"ח עשו גם כן תרגיל: של לפצץ משהו לרגלי ההר ולרדת באומגה. הם לוקחים איתם חבל, מושכים איתם חבל ומחברים שם לאיזה מקום, ומחובר למטה, ואז אחרי שמפוצצים יורדים באומגה. אני, בתור ילד, באתי להסתכל. לא רק אני, באו כל מיני. בתרגיל הזה, בתרגיל, עוד לפני שהיה הביצוע המעשי כאילו... עלו וסידרו חבל. והחבר של אותה כרמלה, שקראו לו גיגי... לימים פרסקי או פרס... הוא ירד באומגה. החבל לא היה מספיק מתוח ונשאר מין בטן כזאת גדולה. והוא עדיין איזה שישה מטר מעל הקרקע. והוא מנסה להתקדם. בתוך זה שהוא מנסה להתקדם, האומגה ירדה מהחבל והוא עף למטה, שישה מטר. יצא מזה בחסד. ואני את כל זה ראיתי.