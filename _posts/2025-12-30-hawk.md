---
title:        החיוואי והנחש
mp3-url:      "/assets/audio/avital42 החיוואי והנחש.mp3"
photo-url:    "/assets/img/avital42.jpg"
photo-caption: תמונה מג׳ונרטת בינה מלאכותית של חיוויאי ונחש
season:       3
episode:      9
episode-type: full
explicit:     "no"
block:        "no"
layout: podcast
excerpt_separator: <!--more-->
---
<!--more-->
הרפת אז, חוץ מזה שהייתה רפת שהיא ממש בתוך יגור, בנו כבר מה שנקרא מכון חליבה. הוא כבר לא היה בתוך יגור, הוא היה מחוץ ליגור, מעבר ליגור. ובשביל להגיע לשם היו צריכים לעבור שטח פתוח. ואנחנו עבדנו ביחד במכון החליבה.
באחת הפעמים שהלכנו לחליבה, ואנחנו רואים עוף דורס, קוראים לו חיוויאי, עומד על הארץ ולא יכול לעוף.
היינו עם עוד בחור אחד מיגור שהלך יחד איתנו. אנחנו ניגשים קרוב, רואים שהעוף תפס במקור ראש של צפע, והצפע, עם הגוף והזנב, השתחל סביבו, סביב הכנף, והוא לא יכול היה לעוף.
הבחור שהלך איתנו, עוד... הוא לא עבד ברפת אבל גם כן חבר יגור, הוא רץ הביתה להביא מצלמה. זה לקח לו איזה עשר דקות או רבע שעה עד שהוא חזר, ועדיין הם עמדו למטה. והוא צילם את זה.
לאחר הרבה שנים, היה טיול של יגור בתל אביב, ובין השאר נכנסנו למוזיאון תל אביב. במוזיאון כל מיני דברים, ובין השאר צילומים. באחד הצילומים אני רואה חיוויאי מחזיק נחש, שהוא הסתבך לו סביב הכנפיים והוא לא יכול לעוף. בדיוק מה שאנחנו ראינו.
