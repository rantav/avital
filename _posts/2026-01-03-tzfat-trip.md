---
title:        טיול שנתי לצפת
mp3-url:      "/assets/audio/avital47 טיול שנתי לצפת.mp3"
photo-url:    "/assets/img/avital47.jpg"
photo-caption: מנרה
season:       4
episode:      1
episode-type: full
explicit:     "no"
block:        "no"
layout: podcast
excerpt_separator: <!--more-->
---
<!--more-->
אבל זה אני זוכר שהיינו בכיתה ח', כיתה ח' אני חושב זה היה, אם אני לא התבלבלתי. עשינו טיול בגליל. התחלנו ללכת... זה היה אפריל, אבל ירד גשם. ואנחנו הלכנו בנחל, בתוך הנחל במים, והגשם עלינו. עלינו, כל הזמן עלינו, והגענו לצפת. בצפת כבר היה קריר. לא, לא נעים, היינו רטובים לגמרי. ושם סידרו לנו איזה מקום באיזה בית ספר, שנוכל לישון שם. ישנים על הרצפה, אין אפשרות אחרת. זה היה טיול מה שנקרא, כאילו טיול שנתי. בצפת, אני זוכר שקצת הסתובבנו, אני לא זוכר בדיוק מה ומי, אבל קצת הסתובבנו. למחרת כבר לא ירד גשם, והיינו אמורים להגיע למנרה. מנרה היה קיבוץ חדש לגמרי, רק אז עלו על הקרקע. אני הלכתי, אתה יודע, מכנסיים קצרים וחולצה, ככה הלכתי. היה יום יפה, כבר לא... נגמר הגשם, אבל היה קר. רוח והיה קר, בהרים למעלה. אבל הלכנו, זה היה בסדר. והגענו למנרה שזה היה קיבוץ חדש לגמרי, רק עלה אז על הקרקע. ואני לא זוכר מי שהלך איתנו, הוא ניסה להסביר, לדבר על מנרה, להגיד... והוא ראה שאף אחד לא מקשיב לו וכולם עומדים וקופאים מקור שם. והוא אז אמר: "אז למטה, לתל חי". מנרה זה מעל תל חי. וכמו שהוא אמר את זה, התחלנו לרוץ, בריצה, מלמעלה עד למטה, בריצה אחת בלי הפסקה.
